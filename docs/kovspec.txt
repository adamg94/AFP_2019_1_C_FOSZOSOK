Követelmény Specifikáció
------------------------

1. Jelenlegi helyzet
A megrendelő egy olyan többplatformos stratégiai alapokon működő játékot szeretne. Említése szerint évekkel ezelőtt Ő maga is játszott olyan böngészős játékokkal, amelyeknek az volt a a célja, hogy az interneten marasztalja a felhasználót, közben pedig sok hirdetés ment a háttérben. A későbbiekben ez a rendszer változott és igazi pénzért játékon belüli fizetőeszközt is lehetett vásárolni. Ezen játékok többnyire gondolkodós, stratégiakidolgozós módszereket követeltek a felhasználótól, de a lényeg a szórakozás volt. Az interneten megismert több hasonló játékot és be szeretne szállni a konkurensek mellé, egyedi ötleteivel. A megrendelő úgy szeretné, hogy az alkalmazást több fázisban készítsük el, így nem kell egyszerre sok pénzt áldoznia, ha a projekt nem válik be, akkor válthat. Úgy beszéltük meg, hogy a játék fejlesztéseit olyan nagyobb csoportokra bontjuk, melyek elkészülte után a játék tényleges, játszható formába kerül.


2. Vágyálomrendszer


Szerző: Gulyás Ádám
A megrendelő anyagi helyzetére tekintettel egyelőre a következőket szeretné: A megrendelő külön kikötése volt, hogy anyagi helyzetére tekintettel a projekt több szakaszban készüljön el. Szeretné, ha a fejlesztés során figyelembe vennénk a későbbi esetleges továbbfejlesztése lehetőségét, de ezeket, mint kérte nem szeretné belevenni jelenleg. A projektet úgy alkotjuk meg, hogy annak fejlesztése bármikor lehetséges legyen, akár 1 évvel később, ha a megrendelő azt szeretné.
A megrendelő elvárása egy olyan applikáció, mely egyszerre több platformon is képes futni. Szeretné, ha weben is és asztali alkalmazásként is elérhető lenne. Vezető fejlesztőnk megemlítette számára egy olyan többplatformos lehetőség használatát, ahol webtechnológiával asztali alkalmazást készítünk, s ezt a későbbiekben könnyedén átportolhatjuk böngészős formátumba. Ezt követően mobil és táblagép eszközökről is elérhető lenne, de csak böngészőn keresztül. Felvetettük az android és iOS lehetőségét is, de ő egyelőre az asztali alkalmazást szeretné. A cél a Windows, Linux és MacOSX rendszerekkel való kompatibilitás.
A játék indításakor egy bejelentkező képernyőt szeretne ami úgy működne, hogy amennyiben olyan felhasználónevet adunk meg ami még nem létezik, akkor azt automatikusan létrehozná a rendszer, azzal a jelszóval amit ott megadtunk. Legközelebb pedig ezzel be tudnánk jelentkezni. 
A játék úgy nézne ki, hogy vannak nyersanyagtermelők, ezek óránként termelnének nyersanyagokat, háromfélét, s ezekből tudna a játékos épületeket és a termelőket is fejleszteni. A falu grafikus formában is megjelenne, az épületek vizuálisan képként lennének reprezentálva, s minél magasabb a szintjük, annál durvábban néznének ki. Alapvetően három különböző kinézettel fog rendelkezni egy épület. Az épületüknek különböző funkciójuk van, amelyek valamilyen bónuszt adnak a faluhoz.
Ezek a következők:
Palota: Itt tudja a játékos fejleszteni az összes többi épületet, a palotát is beleértve. A palota szintjének növelése százalékosan csökkentené az építési időket. A fejlesztések nyersanyagokba és időbe kerülnek. 
Kereskedőház: Itt tud a játékos nyersanyagot cserélni. A kereskedőház fejlesztésével nő a kereskedők száma.
Kereskedő műhely: Itt lehet a kereskedők szekereit fejleszteni. Minél nagyobb az épület szintje, annál több nyersanyagot tud magával vinni a kereskedő.
Templom: A templomban lehetne miséket szervezni, ezzel fenntartva a falu jó hangulatát. A falu babonás és mély hívők tagjai, ha nem kapnak elegendő figyelmet, elkezdik csökkenteni a többi lakók morálját. Ez csökkentett nyersanyagtermelést, megnövekedett fejlesztési időket és megnövekedett költségeket is jelent, hiszen növekszik az alapanyag megsemmisülésének veszélye. A templom fejlesztésével növelhető a misénkénti elégedettség szintje. Az átlagon felüli elégedettség, gyorsabb építkezést és termelést is jelent.
Fal: A megrendelő szeretné, ha a falut egy védőfal venné körbe. A későbbiekben szeretne ennek egy valamilyenféle védelmi mechanizmust kialakítani, egyelőre azonban nem lesz különösképpen jelentősége. Az összhatás miatt szeretné, ha ez így ebben a formában készülne el.
Nyersanyagok raktára: Ide kerülne minden nyersanyag, azonban a raktár kapacitása véges. Növelésével több nyersanyagot lehet tárolni.
Rejtekhely: Egy későbbi mechanika miatt szeretné, ha ez az egyszerű „épület” is elkészülne. Minél nagyobb a szintje, annál több nyersanyagot képes elrejteni mindenféle fenyegetés elől.
Szobor: Ez az épület akkor épülhetne csak fel, ha a faluban már minden más megépült. Ez szimbolizálja a falu nagyságát, jellemét. A szobor is csak később kapna funkciót. A megrendelő felvetette, hogy ez majd növeli a nyersanyagtermelést, amit most is meg tudunk tenni, a későbbiekben pedig speciális egységek, illetve képzési idők csökkentését is lehetővé fogja tenni.
Nemesfémkohó: Az ércbánya többnyire csak vasat termel, de bizonyos eséllyel a játékos foghat még aranyt, rezet, ezüstöt. A vasat és az agyagot megmunkálhatja, hogy erősebb, masszívabb nyersanyagot kapjon, de a ritkán talált nyersanyagokat is eladhatja, becserélheti. Az épület megépítésével a Palotában megnyílik a lehetősége az épületeknek nemesfémekkel való fejlesztésére, mely strapabíróbb épületeket eredményez. A különleges anyagokat csak találni és készíteni lehet.
Malom: A malom az a hely, ahol a megtermelt búzát feldolgozzák. Jó balanszban kell tartani a termelést és feldolgozást, különben veszteséges lesz. A malom szintjének növelésével javítható a búza feldolgozásának a sikeressége. Minél több búzát képes feldolgozni, annál több embert képes eltartani a faluban.
Búzamezők: A búzamezőkön termesztjük a búzát. Növelésével növelhető a megtermelt búza mennyisége, de csak ésszel, hiszen a Malom alacsony fejlettsége nagy veszteséget okozhat.
Ércbánya: Vasat termel óránként. Minden megtermelt óra után nő az esélye különleges ércek találásának is. Minél több idő telt el, annál több lesz az esély. Minden órában lefutna egy függvény ami megpróbálna találni valamennyi különleges ércet. Ha nem sikerül, tovább nő az esély a következő órára. Így a rendszer úgy lesz megalkotva, hogy egy bizonyos idő után biztosan kapjon különleges ércet a játékos. A 30. szinttől láthatóvá válik a jelenlegi esély egy különleges ércre, majd minden további 5. szintnél még több különleges érc esélyei láthatóvá válnak.
Agyagbánya: Agyagot termel, amit a Nemesfémkohóban kővé is alakíthatunk. Az agyag fontos nyersanyag az épületek fejlesztésénél.
Favágó: Fát termel.
A megrendelő beszélgetésünket itt lezárja, kijelenti, hogy ígényét ezekben szeretné meghatározni, egyelőre nem szeretne többet. Kérdésünkre felvázolta, hogy a jövőben miket szeretne:
Központi szervert, ahol a játékosok egymás ellen játszhatnának. Egységeket, melyekkel támadni/védekezni lehet. Szövetségi rendszert, ahol a játékosok összegyűlhetnek. A megrendelő kiköti, hogy a projekt sikerességén múlik a továbbfejlesztés.


3. Jelenlegi üzleti folyamatok modellje
A megrendelő szeretne egy stratégiai játékot hiszen ezek manapság nagyon népszerűek, viszont teljesen elzárkózik attól, hogy "pay-to-win" legyen. Ez csak elvenné a potenciális játékosok kedvét vagy frusztrálná őket. A megrendelő is látja, hogy a piac nyitott lenne egy ilyen játékra és mivel nem egy free-to-play játékról van szó ezért ez a lépcső könnyedén meg is ugorható. Ezért azok, akik nem szeretnének, vagy csak simán nem tehetik meg, hogy fizetnek egy ilyen játékban nem fogják hamar otthagyni az egészet. Szeretné a megrendelő, hogy a fizetős funkciók ne jelentsenek tényleges előnyt, hanem inkább adjon valami egyediséget a fizető részére tehát kinézetek máshogy nézzenek ki, hogy a játékos igazán egyedinek és vagánynak érezhesse magát. A megrendelő hallott már az úgy nevezett battle-pass formuláról melynek lényege, hogy a játékos egy befizetett összeg után szintenként lép a pass is vele együtt és ha adott játékosnak van elegendő ideje akkor megtérül a befektetett összeg akár többszöröse is. Projekt vezetőnk meglepődve tapasztalta, hogy a megrendelő mennyire felkészült, hiszen ő maga említett több piackutatást melyben pontosan ezekről a pontokról olvasott, hogyha egy játékban van elegendő tartalom és képes mindig újat mutatni akkor elképzelhető, hogy a játékosbázis évekig fenntartja a játékot és mivel az emberekről általánosságban elmondható hogy, szeretnének minél egyedibbek lenni ezért biztosan lesz aki áldozni egy-két különleges kinézetre tekintve, hogy nem egy vagy két napra tervez a játékkal kapcsolatban. Az első működő verzióban még nem szeretne kinézeteket, de a későbbiekben mindenképpen.
 -free-to-play: Ingyenesen játszható
 -pay-to-win: Ez egy elnevezés a játékos társadalom felől, amely azt jelzi, hogy az szóban forgó játékban nagyobb esélye van annak a játékosnak, aki a játékban valós pénzért beszerezhető tartalmakért fizet.


4. Igényelt üzleti folyamatok modellje

A megrendelő a fő oldalon akar bejelentkezni (felhasználónév, jelszó), olyan páros megadása esetén, ami még nem létezik szeretné, ha egyből regisztrálódna is egy új felhasználó.
A bejelentkezést követően hozzáférést kell adni a játékos már meglévő vagy újonnan létrejött falujához, és a menüsorhoz.
A játékos innentől kezdve szabadkezet kap, úgy gazdálkodik a falujával, ahogy szeretne, termelhet, építkezhet, fejleszthet stb.
Játék közben a háttérben passzívan termelődik a nyersanyag folyamatosan, fejlődnek az épületek.
A megrendelő külön kiemelte, hogy a játék bezárásakor se álljon le a fejlesztés és a termelés.
Modell: lásd Pictures/kovspecUzletModell.png

5. Követelménylista


6. Fogalomszótár

free-to-play: Teljesen ingyenesen játszható játék, ezeknek a játékoknak általában különböző kinézetekből, kiegészítőkből jön be a pénze, amit a játékos megvásárolhat pénzért a játékon belül.

pay-to-win: Ez egy elnevezés a játékos társadalom felől, amely azt jelzi, hogy az szóban forgó játékban nagyobb esélye van annak a játékosnak, aki a játékban valós pénzért beszerezhető tartalmakért fizet.

applikáció: Más néven alkalmazás, ami egy számítógépes program, ami egy fordítóprogram segítségével készül el egy forráskódból.

platform: Jól behatárolható jellemzőkkel, rendelkező számítógépes hardver vagy szoftverkörnyezet. A platform egy tipikusan egy konkrét operációs rendszert vagy egy hardverarchitektúrát jelöl, de előfordulhat pl mobil platform is.

asztali alkalmazás: A szoftver, amely utasítja a futó számítógépet vagy eszközt, hogy megtegye, amit a programozó tervezett. Azt is elmondják, hogy a számítógép vagy az eszköz hogyan tegye meg, mit tegyen, milyen módon stb.

kompalibilitás: A számítástechnikában készülékek, berendezések, programok, alkalmazások együttműködését, összekapcsolhatóságát jelentő tulajdonság.

Android: A Google saját mobil operációs rendszere, ami Linux kernelt használ. Elsősorban éríntőképernyős mobil eszközökre lett lefejlesztve.

iOS: Az Apple operációs rendszere, amit kizárólag az Apple saját termékeire, készülékeikre fejlesztenek.

morál: Egy csoport, és tagjainak általános összetartása és elszántsága, ami különösen a motiváltság és fegyelem terén mutatkozik meg.

konkurens: Versenytárs, vetélytárst jelent. Itt pontosan a már meglévő hasonló tematikájú játékok ellen kell "versenyezni".

interakció: Kölcsönös viszony, kölcsönhatást jelent.